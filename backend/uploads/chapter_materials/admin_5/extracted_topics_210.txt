1. ભારતનું સ્થાન અને વિસ્તાર  
- વર્તમાન ભારતના સ્થાન, કદ અને વિસ્તાર વિશે આપણે ધોરણ 9 માં અભ્યાસ કરી ગયા. પ્રાચીન સમયનું ભારત ઘણું વિશાળ હતું અને હાલમાં પણ ભારત વિસ્તારની દષ્ટિએ વિશ્વમાં સાતમા ક્રમે અને જન સંખ્યાની દૃષ્ટિએ બીજું સ્થાન ધરાવે છે.

2. વૈવિધ્યસભર વારસો  
- ભારતભૂમિએ આપણને અને વિશ્વને સમૃદ્ધ અને વૈવિધ્યસભર વારસો આપ્યો છે. ભારતીય સંસ્કૃતિ શાંતિપ્રિય અને વેપારી રહી છે. ભારતની સંસ્કૃતિમાંથી સત્‌, Fad અને SIL અનુભવ પ્રાપ્ત થાય છે. આ ઉપરાંત અહીં આવીને વસેલી ભિન્ન ભિન્ન સંસ્કૃતિ સાથેના આદાન પ્રદાન થકી ભારતીય સંસ્કૃતિ સમૃદ્ધ બની. તેણે અપનાવેલ અહિંસા અને શાંતિના મૂલ્યોની આજે વિશ્વભરમાં પ્રસંશા અને સ્વીકાર થયો છે.  
- સિંધુ ખીણની સંસ્કૃતિના લોકોથી શરૂ કરીને આજ દિન સુધીના લોકોએ ભારતને પોતાની આવડત, બુદ્ધિ, શક્તિ અને કલા કૌશલ્ય દ્વારા સમૃદ્ધ બનાવ્યું છે. ભારતના ભવ્ય વારસાના નિર્માણ અને ઘડતર માટે અનેક ત્રકષિમુનિઓ, સંતો, વિદુષીઓ, વિદ્વાનો, ચિંતકો, કલાકારો, કારીગરો, વૈજ્ઞાનિકો, સંશોધકો, સાહિત્યકારો, શિક્ષણશાસ્ત્રીઓ, રાજનીતિજ્ઞો, ઇતિહાસકારો, સમાજસુધારકો વગેરેનો અગત્યનો ફાળો છે.

3. સંસ્કૃતિનો અર્થ  
- સંસ્કૃતિ એટલે “જીવન જીવવાની રીત”. દેશ કે સમાજમાં કાળક્રમે બદલાતા સંજોગો અનુસાર જનજીવનમાં આવતાં પરિવર્તનો, સુધારા, સામાજિક નીતિ, રીતિ ઇત્યાદિ વડે ભિન્ન ભિન્ન સમાજોની સંસ્કૃતિ બને છે.  
- સંસ્કૃતિ એટલે માનવ મનનું ખેડાણ અને તેમાં માનવ સમાજની ટેવો, મૂલ્યો, આચાર-વિચાર, ધાર્મિક પરંપરાઓ, રહેણીકરણી અને જીવનને ઉચ્ચતમ ધ્યેય સુધી લઈ જતા આદર્શોનો સરવાળો એમ પણ કહી શકાય.

4. ભારતીય સંસ્કૃતિનો વારસો  
- “વારસો એટલે આપણને આપણાં પૂર્વજો તરફથી મળેલી અમૂલ્ય ભેટ.” ભારતનો ઇતિહાસ હજારો વર્ષ પુરાણો છે. શાળાકીય અભ્યાસમાં લેવાતી દૈનિક પ્રતિજ્ઞામાં આપણે “હું મારા દેશને ચાહું છું અને તેના સમૃદ્ધ અને વૈવિધ્યપૂર્ણ વારસાનો મને ગર્વ છે” તેમ કહીએ છીએ.  
- આ સમૃદ્ધ વારસો એટલે ભારતનું સમગ્ર વિશ્વને પૂર્ણ માનવ જીવનનું પ્રદાન એમ કહી શકાય. ભારતના આ વારસાને નીચે દર્શાવેલા બે વિભાગોમાં વહેંચીને સમજીએ: (1) ભારતનો પ્રાકૃતિક વારસો, (2) ભારતનો સાંસ્કૃતિક વારસો.

5. ભારતનો પ્રાકૃતિક વારસો  
- “પ્રકૃતિ, પર્યાવરણ અને માનવજીવનની વચ્ચેના નિકટતમ સંબંધોનું પરિણામ એટલે પ્રાકૃતિક વારસો.” પ્રાકૃતિક વારસો એ કુદરતની ભેટ છે. તેમાં ઊંચા પર્વતો, નદીઓ, ઝરણાં, સાગરો, લાંબા દરિયાકિનારા, વિશાળ મેદાનો, ખીણ પ્રદેશો, રણો, વૃક્ષો, વનસ્પતિ, જીવજંતુઓ, ત્રક્તુઓ, પશુ-પક્ષી, પ્રાણીઓ અને વૈવિધ્યપૂર્ણ ભૂમિદશ્યો, વિવિધ પ્રકારના ખડકો, ખનીજોનો સમાવેશ થાય છે.  
- (1) ભૂમિદશ્યો (Landscapes): હિમાલય પર્વત, તેના વનસ્પતિ, ખનીજો, પશુ-પંખી અને બરફથી આવરિત શિખરો, મોટી નદીઓ, તરાઇનાં જંગલો, યાત્રા સ્થળો જેમ કે અમરનાથ, બદ્રીનાથ, કેદારનાથ, નંદાદેવી વગેરે.  
- (2) નદીઓ (Rivers): સિંધુ, ગંગા, યમુના, સરસ્વતી, નર્મદા, ગોદાવરી, કૃષ્ણા, કાવેરી જેવી નદીઓએ પીવાનું પાણી, સિંચાઈ, વીજળી, ખેતી, જળમાર્ગ વગેરેમાં અગ્રિમ સ્થાન ધરાવે છે. નદીને “લોકમાતા”નું બહુમાન આપ્યું છે.  
- (3) વનસ્પતિજીવન (Vegetation): વડ, પીપળો, તુલસી, અનાજ, કઠોળ, તેલિયાં, ધન-ધાન્ય, જંગલો, ઔષધિઓ જેવા છોડો આદિ સમયથી જીવનને સમૃદ્ધ બનાવે છે.  
- (4) વન્યજીવન (Wild Life): વાઘ, સિંહ, હાથી, ગેંડો, શિયાળ, રીંછ, હરણ, સસલાં, અજગર, નાગ, ઘો, શાહૂડી જેવા પ્રાણીઓ, તેમજ તેમની ધાર્મિક માન્યતાઓમાં દેવ-દેવીઓના વાહન તરીકે સ્થાન. અભયારણ્યો અને કાયદાઓ દ્વારા તેમની રક્ષા કરવામાં આવે છે.

6. ભારતનો સાંસ્કૃતિક વારસો  
- ભારતે જગતને વિવિધતાપૂર્ણ અને સમૃદ્ધ વારસાની ભેટ આપી છે. સાંસ્કૃતિક વારસો એટલે માનવસર્જિત વારસો, જે કુશળતા, બુદ્ધિ, કલા-કૌશલ્ય દ્વારા પ્રાપ્ત થાય છે. આર્યો, ક્ષત્રપ, કુષાણ, હૂણ, ઇરાનીઓ, તુર્ક, આરબો, મુઘલ, પારસીઓ, અંગ્રેજો, ફ્રેન્ચ વગેરે વિવિધ જાતિઓ વચ્ચે થયેલા આદાન-પ્રદાનથી ભારતીય સંસ્કૃતિ સમૃદ્ધ બની.  
- પ્રાગૌતિહાસિક સમયથી શિલ્પ, સ્થાપત્ય, ધર્મચિત્રો, મકબરાઓ, કિલ્લાઓ, ગુંબજો, રાજમહેલો, દરવાજા, ઇમારતો, ઉત્ખનન કરેલાં સ્થળો, એતિહાસિક સ્મારકો, ભાષા, લિપિ, અંકો, શૂન્યની શોધ, ગણિત, પંચાંગ, ખગોળ, લોખંડ, સાહિત્ય, ધર્મ, યુદ્ધશાસ્ત્ર, રાજ્યશાસ્ત્ર, પ્રાણીશાસ્ત્ર, વનસ્પતિશાસ્ત્ર, વાસ્તુશાસ્ત્ર, ગણતંત્ર, ન્યાયતંત્ર, પર્યાવરણ સુરક્ષા જેવી શોધો પણ ભારતમાં થઈ છે.

7. ગુજરાતનો સાંસ્કૃતિક વારસો  
- લોથલ (ધોળકા તાલુકો), રંગપુર (લીમડી તાલુકો), ધોળાવીરા (કચ્છ જિલ્લો), રોઝડી અથવા શ્રીનાથગઢ (રાજકોટ જિલ્લો) જેવા સ્થળો પૌરાણિક અને પુરાતત્ત્વીય મહત્ત્વ ધરાવે છે.  
- વડનગરનું કીર્તિ તોરણ, જૂનાગઢમાં આવેલો સમ્રાટ અશોકનો શિલાલેખ, મોઢેરાનું સૂર્યમંદિર, ચાંપાનેરનો દરવાજો, સિદ્ધપુરનો રૂદ્ર મહાલય, વિરમગામનું મુનસર તળાવ, અમદાવાદનું જામા મસ્જિદ, ઝૂલતા મિનારા, સીદી સૈયદની જાળી, હઠીસીંગના દહેરાં, પાટણનું સહગ્રલિંગ તળાવ, વડોદરાનો રાજમહેલ, જૂનાગઢનો મહાબતખાનનો મકબરો, નવસારીની પારસી અગિયારી વગેરે એતિહાસિક મહત્ત્વ ધરાવતાં સ્થળો છે.  
- ધાર્મિક સ્થળોમાં દ્વારકાધીશ મંદિર, જગદ્ગુરુ શંકરાચાર્યની શારદાપીઠ, સોમનાથ મંદિર, અંબાજી, બહુચરાજી, મહાકાલી માતાજી, મીરાદાતાર, જૈન તીર્થ પાલીતાણા, રણછોડરાયજી મંદિર, શામળાજી વગેરે ગણાવી શકાય.  
- ગુજરાતનાં જાણીતાં મેળાઓમાં મોઢેરાનો મેળો, બહુચરાજીનો મેળો, શામળાજીનો કાળિયા ઠાકોરજીનો મેળો, ભાદરવી પૂનમનો મેળો, ભવનાથનો મેળો, તરણેતરનો મેળો, ભડીયાદનો મેળો, નકળંગનો મેળો, માધવપુરનો મેળો, વૌઠાનો મેળો, મીરાદાતારનો મેળો, ડાંગ દરબારનો મેળો, ગોળ ગધેડાનો મેળો, કાર્તિકી પૂર્ણિમાનો મેળો, ભાંગુરિયાનો મેળો વગેરે વિવિધ સમય અને સ્થળે યોજાય છે.

8. ભારતમાં વિવિધ પ્રજાઓ  
- આદિ માનવ પૂર્વ દક્ષિણ આફ્રિકામાં ઉત્પન્ન થયા. ભારતના ભાતીગળ વારસા અને સમૃદ્ધિના આકર્ષણના કારણે અનેક વિદેશી પ્રજાઓ ભારત તરફ આકર્ષાઈ.  
- (1) નેગ્રીટો (હબસી પ્રજા): સૌથી પ્રાચીન નિવાસીઓ, શ્યામ રંગ, 4થી 5 ફૂટ ઊંચા, માથા પર વાંકાડેયા વાળ.  
- (2) ઓસ્ટ્રેલોઇડ (નિષાદ પ્રજા): એશિયાથી આવેલ, શ્યામ રંગ, લાંબુ અને પહોળું માથું, ટૂંકું કદ, ચપટું નાક.  
- (3) દ્રવિડલોકો: સિંધુ સંસ્કૃતિના સર્જકો, પ્રકૃતિ પૂજા, પશુ પૂજા, દીપ, ધૂપ, આરતીથી પૂજા, માતૃમૂલક કુટુંબ પ્રથા, કાંતવું-વણવું, રંગવું, હોડી-તરાપા જેવા કૌશલ્યો.  
- (4) અન્ય પ્રજાઓ: મોંગોલોઇડ (ઉત્તર પશ્ચિમ ચીનમાંથી તિબેટમાં આવી, પીળો રંગ, ચપટો ચહેરો, બદામ આકારની આંખો), અલ્પાઇન, ડિનારિક, આર્મેનોઈડ (મધ્ય એશિયાથી, મહારાષ્ટ્ર, બંગાળ, ઓડિશા, ગુજરાત, સૌરાષ્ટ્રમાં વધુ પ્રમાણમાં).  
- (5) આર્યો: આર્ય (નોર્ડિક) લોકો, પ્રાચીન સમયમાં સાત મોટી નદીઓ વહેતી પ્રદેશમાં વસતા, “આર્યાવર્ત” નામ અપાયું, પ્રકૃતિપ્રેમી, વૃક્ષો, પહાડો, સૂર્ય, વાયુ, નદીઓ, વરસાદની પૂજા, વેદપઠન, યજ્ઞાદિ ક્રિયાઓ.  

9. સમન્વયકારી સંસ્કૃતિનું નિર્માણ  
- વિવિધ પ્રજાઓની સંસ્કૃતિઓનાં વિશિષ્ટ તત્વો અપનાવી લઈને એક સમન્વયી સંસ્કૃતિનું સર્જન થયું. સમયાંતરે લગ્ન-સંબંધો દ્વારા પ્રજાઓનું સંમિશ્રણ થતું ગયું, વિવિધ ભાષાઓ, વિચારો, ધાર્મિક માન્યતાઓનો સમન્વય થયો. આ પ્રક્રીયા પ્રારંભકાળથી જ ભારતને ભવ્ય અને સમૃદ્ધ વારસો આપ્યો.